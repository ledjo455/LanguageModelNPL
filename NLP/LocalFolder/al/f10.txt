Në një shtet totalitar i cili në fillim ngjason me Perandorinë Osmane, ndodhet “Tabir Saraj” (Pallati i ëndrrave), një institucion/organ shtetëror ku mblidheshin dhe analizoheshin ëndrrat. Mark Alemi, personazhi kryesor i veprës, ishte djalë i familjes të Qypryllinjve, pra një familje të pushtetshme dhe të pasur por që në ato momente nuk po kalonin një fazë të mirë.

Me anë të një rekomandimi ai nis punë në Departamentin e Përzgjedhjes (një sektor i rëndësishëm) në ‘Tabir Saraj’. Detyra e tij ishte të lexonte dhe dokumentonte ëndrrat të cilat vinin në rrezik peranorinë. Edhe pse ankthi e shoqëronte në çdo moment ai vazhdonte ta bënte punën e tij dhe të rritej në detyrë për shkak se ‘pëlqehej’ nga institucioni. Mark Alemi punonte shumë çdo ditë dhe kishte filluar të ‘shkëputej’ nga realiteti dhe përditshmëria. Kjo gjë u vu re në ditën kur ishte pushim dhe doli në kafene. Aty kuptoi ndryshimin nga bota magjike, plot ngjyra dhe simbole që ishte mësuar në Pallat, nga bota përreth që dukej e varfër dhe gri.

Një ditë Mark Alemit i bie në dorë leximi i një ëndërr që përbëhej nga një urë, një dem dhe një instrument muzikor. Detyra e tij ishte të zgjidhte nëse do ta kalonte në arkivën e Pallatit ose ta dërgonte për interpretim. Marku zgjodhi këtë të fundit. Ishte pikërisht kjo ëndërr e cila u bë shkak i ndodhive pasardhëse.

Daja i Mark Alemit, Kurti, organizon një mbrëmje ku ishin të ftuar edhe rapsodët shqiptarë të cilët do të këndonin në shqip këngët sllave që ishin ngritur për nder të Qypryllinjve. Por, mbrëmja ndërpritet për shkak të ushtarëve të cilët ishin nisur me urdhërin e Sulltanit, për të arrestuar Kurtin dhe për të vrarë rapsodët shqiptar. Ndërkohë, Marku nuk ishte në djeni të këtij urdhëri. E tërë kjo ndodhi lidhej me interpretimin e ëndrrës që Marku kishte përzgjedhur. Interpretimi i ëndrrës u bë i tillë:

emri i familjes “Qypryllinjtë” rridhte nga fjala shqipe “urë”
demi simbolizonte shkatërrimin e perandorisë ose goditjen e Sulltanit nga Qypryllinjtë
instrumenti muzikor përfaqësonte këngët himnizuese të ngritur në nder të Qypryllinjve
Sipas interpretimit, Sulltani kishte menduar se Qypryllinjtë donin të bënin grusht shteti për ta rrëzuar atë. Kjo përforcohej edhe nga këngët e ngritura për nder të familjes duke e ngritur në nivelin e kultit atë. Mirëpo, në perandori vetëm Sulltani ishte kult. Nuk kishte vend për tjetër. Marku ndihej në faj duke ditur që ishte pikërisht ai që e përzgjodhi këtë ëndërr për interpretim. Për herë të parë ai u ndje në kurth dhe kuptoi që në një moment herët a vonë edhe ai mund të jetë viktimë e ardhshme e ëndrrave. Pavarësisht kësaj frike dhe ankthi, ai vazhdoi të punonte në ‘Tabir Saraj’, ‘Pallatin e Ëndrrave’.

Organizimi i institucionit “Pallati i Ëndrrave”
Këto ishin ‘departamentet/sektorët’ dhe ‘procedurat’ që ndiqnin:

grumbullimi i ëndrrave nga e gjithë popullsia;
më pas bëhej kategorizimi, përzgjedhja e tyre në varësi të rrezikut që kanosnin për vendin (bëhet fjalë për luftëra, përgjakje, grushte shteti, kryengritje, tradhëti, etj);
ëndrrave të përzgjedhura u bëhej analizimi, interpretimi;
në fund bashëndërrorët (ata me më shumë eksperiencë), përzgjidhnin dhe interpretonin ëndrrën më të rëndësishme dhe ia servirnin Sulltanit në fund të çdo jave në mënyrë që ai të merrte masa kundër rreziqeve dhe kërcënimeve mbi perandorinë.
Shpjegimi i Pallatit të Ëndrrave:
Titulli i këtij romani shpjegon një pjesë të mirë të tij. Le të kuptojmë çfarë përfaqëson secila fjalë, ‘pallati‘ dhe ‘ëndrra‘.

Pallati: Tabir Saraj apo Pallati i ëndrrave shihej si një nga institucionet themeltare të shtetit. Ai kontrollonte çdo gjë, “deri tek ëndrrat e njerëzve”. Autori ideon strukturën e një pallati me korridore pafund, me shumë kate mbi e nën dhe, me salla të stërmëdha, me seksione e nënseksione, ku mijëra nëpunës punojnë kokulur për të zgjidhur enigmën e rrezikut që i kanoset Perandorisë. Pikërisht në këtë institucion vendoseshin ‘fatet e njerëzve’. Duket se Perandoria qeverisej njëherazi nga dy forca: